# Look and Feel - Corporate Identity

## Code/Design Review

Deze week heb je geleerd hoe je een gezamenlijke styleguide toepast op jouw eigen leertaak. . Daarnaast hebben jullie meer geleerd over typografie en formulieren. 

<!-- Als er 40 studenten zijn, groepen van 3 maken. 14 groepen maken we dan. -->

### Aanpak
Jullie gaan elkaars werk één voor één reviewen binnen de groep. Gebruik één laptop om de code te bekijken en een andere laptop om issues in te schieten. De onderstaande code- en designreview voer je uit voor elk lid van jullie groep. 

#### Code review
Controleer gezamenlijk of de stylesheet correct wordt gebruikt in de leertaak en schiet issues in waar nodig:
-   Controleer of de gezamenlijke stylesheet correct is gelinkt in de repository. Is dit ook de meest recente versie van de stylesheet? Pas dit aan als dat nog niet het geval is. Los eventuele bugs en conflicterende styling samen op.
-   Pak de HTML van de leertaak erbij en loop alle `classes` langs. Komen deze overeen met de `classes` in de stylesheet? Zo niet, pas dit aan in overleg met jouw groep.
-   Bekijk het individueel gemaakte CSS-bestand. Loop alle regels in de CSS door en controleer of de stylesheet waar mogelijk wordt toegepast. Pas afwijkingen met elkaar aan waar nodig. Bijvoorbeeld:
    -   Komen alle kleuren uit de stylesheet?
    -   Is de typografie afkomstig uit de stylesheet?
    -   Zijn de buttons correct overgenomen uit de stylesheet?

#### Design review
Ga met elkaar na of de styleguide navolgbaar toegepast is in de leertaak. Pak hiervoor de live link en de styleguide erbij. Schiet issues in waar nodig:
-   Komen de kleuren, typografie en fonts overeen met die in de styleguide? Zijn er extra kleuren, fonts of andere font-sizes toegevoegd?
-   Zijn de kleuren op de juiste manier toegepast? Hoe hebben jullie dat gecontroleerd? Is dit terug te vinden in de styleguide? 
-   Zijn de componenten vormgegeven zoals aangegeven in de styleguide? Kijk vooral ook naar de details, denk aan afgeronde hoeken, schaduwen en spacing.
-   Is er consistentie te zien in de uitgewerkte versie?
-   Zijn alle elementen die op de website staan ook terug te vinden in de styleguide? Zo nee, waar zou dit onder kunnen worden opgenomen?
